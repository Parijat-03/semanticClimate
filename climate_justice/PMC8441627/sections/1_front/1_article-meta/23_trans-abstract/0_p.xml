<p>La morte di George Floyd, la pandemia da COVID&#8208;19 ed il cambiamento climatico sono su un continuum dallo shock immediato della visione dei video dell'uccisione, ai milioni di morti in tutto il mondo per la malattia, alle morti legate al cambiamento climatico accumulatosi nel millennio. Tutto questo partecipa al potente archetipo della morte e dell'ineguaglianza. &#8216;Aumento&#8217;, l'Esagramma 42 de <italic toggle="yes">I Ching</italic>, archetipicamente si riferisce alle ineguaglianze a tutti i livelli &#8211; razziale, economico, politico ed il profondo sbilanciamento tra esseri umani ed ambiente. La morte di Floyd mette in luce le conseguenze di un sistema razzista e delle conseguenti ineguaglianze. La pandemia come "la vendetta della natura" colpisce le minoranze pi&#249; fortemente a causa delle condizioni di salute che derivano dalla povert&#224; e dalla maggiore esposizione al virus nei luoghi di lavoro. Il Presidente Trump come Trickster ha mostrato agli americani la loro ombra e la sua risposta alla pandemia ne ha amplificato la gravit&#224;. La pandemia ha scioccato i nostri sistemi sociali, politici ed economici ed ha rallentato la nostra specie nella corsa verso il disastro ambientale a molti livelli. La distruzione presenta delle opportunit&#224; per una riflessione, per fare esperienza e per sviluppare nuovi sistemi laddove i vecchi sono messi in crisi. La portata ecologica dei concetti di Jung che enfatizzano l'interconnessione a tutti i livelli ed il cambio di paradigma che lui chiamava la "nuova era" offre una cornice per cambiare il corso dell'Era dell'Antropocene.</p>